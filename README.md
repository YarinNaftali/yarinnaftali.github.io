# שלום 👋

אני אוהב לכתוב דברים. כולם נגזרים מהמחשבות שלי. לא כולם בהכרח נכונים, וזה בסדר.

## ספרים
### הקדמה 
אני מאמין שלקרוא ספר זה ממש כמו להתקין אפליקציה חדשה על המוח שרצה ברקע. 

בעולם המחשבים זה פשוט: אנחנו יודעים שמחשב מורכב ממספר יחידות:
- מעבד - יחידת העיבוד של ה״כאן והעכשיו״
- ראם - זיכרון העבודה
- הארד דיסק - זיכרון באחסון ארוך טווח

מה קורה כשאנחנו מתקינים אפליקציה חדשה על המחשב או על הטלפון הנייד? אנחנו משתמשים במעבד ובראם של המכשיר כדי לכתוב שינויים בהארד דיסק. 
ברגע שהשינויים נכתבו, בכל רגע נתון כשנצטרך להשתמש בהם המעבד יטען את המידע הרלוונטי לתוך זיכרון העבודה מתוך האחסון ארוך הטווח ונוכל להשתמש בו.

אני אוהב לחשוב על המוח שלנו בצורה דומה: 
יש לנו את ה״כאן והעכשיו״, התודעה (פסיכולוגים אוהבים לקרוא לזה ה Working Self-concept).
בזמן שאנחנו קוראים ספר, המחשבות שלנו נודדות, אנחנו מדמיינים כחלק מהסיפור איך הוא נראה, איך הוא משתקף בחיים שלנו היום: למה אני חושב על מה שאני חושב, למה אנשים עושים את מה שהם עושים ולמה המציאות שאנחנו חיים זו המציאות שמתכנסת כתוצאה מכל הכוחות שפועלים בעולם ולא אחרת. בזמן הקריאה, המחשבות יוצרות קשרים וחיבורים חדשים, נוצרות אסוציאציות (forming associations: neurons that fire together wire together). 

אחרי שאנחנו מניחים את הספר בצד אחרי שסיימנו לקרוא ולהכניס את המחשבות לזיכרון ארוך הטווח, אם מישהו יבחן אותנו מילה במילה האם אנחנו זוכרים את מה שקראנו, כנראה שהתשובה תהיה ׳לא׳ או ׳לא זוכר במאה אחוז הכל מילה במילה׳. וזה בסדר. 

קבלו קטע: `ארץ זבת חלב ו...`

בכל הטקסט כאן לא רשמתי את המילה שחשבתם עליה. ועדיין, ברגע מסוים, בהינתן גירוי מסוים שנחשפת אליו, המוח שלך שלף איזושהי מילה שאני מקווה שאנחנו חושבים על אותה האחת. 

בדומה, כוח העל האמיתי של הקריאה קורה בזמן אמת. כאשר נוצר הגירוי המתאים, האסוציאציה המתאימה, הידע הזה ישלף באורח פלא מהמוח שלנו מאחסון ארוך הטווח לWorking Self-concept והוא יעזור לנו להתמודד בצורה חכמה יותר עם הסיטואציה שאנחנו נתקלים בה.

### קצת על הספרים שקראתי 
כשאני פוגש אדם חדש, אחת השאלות שחשוב לי לשאול אותו היא ״מבין כל הספרים שקראת, אם קראת, האם היה ספר שהשפיע עליך ועל הצורה שבה אתה רואה את העולם?״.
בדרך כלל זה תחת לחץ של זמן, וזה קורה על רגל אחת, אז ההמלצות שאני מצליח לאסוף הן ממש מצומצמות. ועדיין, בצורה כזו, אחרי שאני מקבל את ההמלצה ובוחר לקרוא את הספר, אני זוכה ללמוד קצת על הפרספקטיבה שלו על העולם, מאחר ובזיכרון שלו, תמיד הולכות התובנות מהספר.
אז כאן הזמן קצת פחות לוחץ, והבאתי מעט מהספרים שקראתי. קריאה מהנה.

#### על הדברים החשובים באמת - חיים שפירא
הספר שהתחיל את הכל. אדם מבריק ומלא בהומור שמלמד אותנו על הפליאה שבדברים הקטנים ולהסתכל בכובד ראש על הרעיונות שקל לפספס אותם בזווית של העין. בספר הוא מדבר על 3 סיפורי ילדים: פו הדב, אליס בארץ הפלאות והנסיך הקטן והוא מסביר לנו למה הם ממש לא סיפורי ילדים. הספר עצמו מרתק, ואחרי שהביא כל כך הרבה ציטוטים מכל כך הרבה סופרים ומשוררים שיצרו לאורך ההיסטוריה התעורר בי הרעב ללכת למקורות להינות מהיצירות השלמות האלה שבספרו קיבלתי רק דוגמית מהם.

#### רשימות על אמנות החיים - חיים שפירא 
ספר פילוסופי יפייפה - על הפילוסופיה הסטואית, דאואיזם (דאו דה ג׳ינג) ומלא בהומור.

#### קיצור תולדות האנושות - יובל נח הררי
ספר מרתק ומשנה תודעה, מציג צעד אחר צעד איך מיצורים שחיים באפריקה נולדה האנושות שאנחנו מכירים היום. מה המבדיל בינינו לבין שאר עולם החי ועל החשיבות של היכולת שלנו לספר סיפורים לעצמנו ולהאמין להם כדי לקדם את עצמנו כאנושות קדימה. מדינות, כסף, מסחר, משפט, כל הרעיונות האלה שאנחנו תופסים כמוחשיים הם סיפור.

#### ההיסטוריה של המחר - יובל נח הררי
אם קיצור תולדות האנושות היה ספר משנה תודעה, ההיסטוריה של המחר בא לשבור מוסכמות. הוא מסתכל היישר למציאות אותה אנחנו חיים בעיניים, מנתח רכיב אחר רכיב למה אנחנו חיים את המציאות הזו, שובר את המוסכמות המבוססות ביותר בקרב ההומו ספיאנס ומזהיר אותנו מפני האפשרות שנרסק במו ידינו את הסירה עליה כולנו חיים.

#### 1984 - ג׳ורג׳ אורוול

#### חוות החיות - ג׳ורג׳ אורוול

#### מלחמה ושלום - לב טולסטוי
כן, זה ספר ארוך. כן, העמודים הראשונים מאוד ״שונים״ בנוף הספרים האחרים ומאוד קשים לקריאה. אבל בשלב מסוים נפתח היופי של הספר ומבינים למה הוא ספר שגם היום, אחרי קרוב ל200 שנה אחרי כתיבתו הוא עדיין רלוונטי. האם אנחנו חופשיים לבחור בעצמנו או פועלים מכורח המציאות? ומה ההיסטוריה מלמדת אותנו על האופן שבו אנחנו חושבים? אהבה, אמון, חכמה, בגידה ומה לא - הכל אפשר למצוא ביצירת המופת הזו. 5 כוכבי קושי. 10 כוכבי יופי.

#### לא רציונלי אבל לא במקרה - דן אריאלי

#### לא רציונלי אבל לא נורא - דן אריאלי

#### האמת על באמת - דן אריאלי 
